ὴ.-4....

1

tinorum opera rursus in unum locum revocanda sunt , id-
que in nonnullis inferius feci. Quod sirecte factum esse
constabit et insuper luculenter demonstratum erit Cepha-
lam arbitrio magis quam certa norma usum diversissima
promiscua habuisse, neminem nega-turum opinor futuro
editori, qui iustam Anthologiae editionem et doctis habilem
et eruditorum usui accommodatam adornaturus sit, repu-
diandum esse ordinem institutum ab antiquioribus, con-
stantino cephala et Maximo Planude , et inter recentiores
a Brunckio‚ qui temporum rationes secutus haud dubie
aptius quam superiores epigrammata discrevit, suis cuique
poetae carminibus tributis. Sed ne sic quidem satis pro-
spectum est ne lectores novitia verborum significatione de·-
cepti et ita veterum poetarum rationem ad hodiernae con-
suetudinis normam exacturi aliena omnia Epigrammatum
poetis Graecis tribuant. At his maxime praeiudicatis im·
peritorum opinionibus ab editore obviam eundum est. Nam
centies licet monuerint eruditi veterum scripta neque plene
intelligi neque recte diiudicari posse nisi ab eo qui aevi
sui consuetudinem plane exuerit, non mirandum tamen
plures inventos esse qui hoc faciendum esse monerent quam
qui revera perfecerint. Est enim haec res non minimi la·
boris, quem paucissimi exhaurire valent. Jam vero, uni-
versa Anthologia ad eam quam modo commendavi rationem
descripta, ut diversa seorsim legantur, similia vero uno
tenore, primo statim adspectu discrimen manifesto cerne=
tur et sponte in oculos incurret diversissimum fuisse Grae-
corum poetarum in his carminibus conscribendis institutum
ab usu recentiorum. Et ipsum hoc lectorum menti in
perlustranda Anthologia penitus insitum et quasi inscul—
ptum velim. Scilicet ex quo iuvenis hanc literarum Grae-
carum partem attigi et accuratius mihi spectandam sumsi-‚

Ι

