-24-

Ubi pro παρίστησι apud Dindorfium legitur παρατιθέναι.
Omnia unius eiusdemque generis epigrammata adscriben-
da putavi, ut demonstrarem paucissima tantum huius ar-
gumenti epigrammata ab antiquioribus scripta nobis super-
esse, unde probabiliter efficere licet hoc genus poesis epi-
grammaticae citerioribus demum temporibus invaluisse.
Sunt autem omnia contumeliosa magisque pugnaci lambo
affinia quam epigrammata recentiorum poetarum, in qui-
bus nullus fere calor aut vis cernitur, animi odio vel in-
dignatione concitati indicia, saepius vero aucupium dele-
ctationis deprehendas. Hi sane acute dictis student et alio-
rum exagitatores epigrammata hoc consilio scripsisse viden·
tur ut lectoribus frontem extricarent, non ut ridendo ve-
rum dicerent aut insignia ad irridendum vitia perstringe-
rent, unde omnia fere in maius aucta et praeter modum
exaggerata. Quibus salis acumine et dicteriorum elegantia
multum praestat inter Romanos Martialis, sobrio in ple-
risque iudicio usus. Sed vel huius paginas hominem sa-
pere ipsi affirmanti non crediderim neque vero omnem fi-
dem denegarim. Sed ab epigrammatis Martialis ea quae
modo perlustravimus ab antiquioribus Graecis scripta di-
stant eodem fere gradu quo comoedia vetus Atticorum,
Cratini, Eupolidis et Aristophanis a comoedia nova Me-
nandri et Philemonis· In iis neque decori neque festivae
urbanitatis ullum cernitur studium nec salva personarum
reverentia involucris maledicta velarunt, sed nudo, ut
aiunt, capite conviciati sunt. Ita de epigrammate Theo-
criti chii superius apposito aliquanto aptiore vocabulo
usus videtur Plutarchus de Exsil. c. 18. Ἀριστοτέλην δὲ
λελοιδόρηκε κτὲ. quam Diogenes Laertius, qui ἀνι-ἔσκωψε scri-
psit V, 11. Non enim philosophum nobilissimum deri·
dendum praebuit Theocritus sed inimicum conviciatus est.

